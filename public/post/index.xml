<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Posts on Kapilar</title>
    <link>http://kapilar.rs/post/</link>
    <description>Recent content in Posts on Kapilar</description>
    <generator>Hugo -- gohugo.io</generator>
    <language>en-us</language>
    <lastBuildDate>Fri, 06 Nov 2015 22:11:58 +0100</lastBuildDate>
    <atom:link href="http://kapilar.rs/post/index.xml" rel="self" type="application/rss+xml" />
    
    <item>
      <title>Културни Преображај</title>
      <link>http://kapilar.rs/post/kulturnipreobrazaj/</link>
      <pubDate>Fri, 06 Nov 2015 22:11:58 +0100</pubDate>
      
      <guid>http://kapilar.rs/post/kulturnipreobrazaj/</guid>
      <description>&lt;p&gt;Откривајући значење еколошке правде, осветљавају се многи неправедни владајући односи  унутар економског и политичког система. Много је примера када појединац, народ или етничка група сносе непропорционалaн терет еколошких последица, које проистичу из индустријских, комерцијалних или војних операција, као и услед спровођења спољних, локалних или обичајних политика и програма. У неправедном односу друштва према природи откривају се многе неправедности унутар националних, међудржавних и међународних политичких система. Данас у свету влада неправедно стицање користи.&lt;/p&gt;

&lt;p&gt;Сва неправда која је начињена природним екосистемима,  није нанела највећу штету природи, већ људима и друштву. Појединац у атомизованом конкурентном либералном друштву самопроизводи слику о себи кроз стицање својине.     Утилитаристичка филизофија је завладала капиталистичким друштвом. Све мора имати оправдану „рачуницу“.  Влада Савезне републике Немачке данас прави анализу колико ће држава зарадити примањем одређеног броја избеглица из Сирије, Авганистана итд. Оно што је најбитније државним и банкарским системима јесте корист коју систем извлачи или добија. Духовни живот појединаца, оних који су део тих система, није битан. Духовни живот друштва, такође, нема значаја. Важност има само cost-benefit  анализа за стицање добити, као једног вида предности таквих система. Добро је рекао Ален Турен да сваки поредак фиксира промене у друштву, зауставља слободу делoвања, усмерава промене ка култури владајуће класе. Сваки стваралачки чин је одступање од институционалног модела. Институција тежи да стабилизује, према Диркему, нормативизује прописима, уредбама, нормама и законима. У потрошачком капиталистичком друштву појединац добија значајну улогу, али не као природно, друштвено или духовно биће, већ као потрошач или грађанин „бирач“. Добро је усмерити његов начин размишљања и понашања, односно опонашања, рекламом, јер култура потрошача је оно што је одлучујуће у продаји производа. На исти начин политичке партије маркетингом привлаче своје бираче. Једно проповедају, а друго раде. Лаж је постала норма. Слободан Комазец је именовао владајућу економију преварантском економијом. Али није само економија преварантска, већ и политика. Реалан живот разоткрива сваку изговорену политичку неистину. Има их много.  Култура владајуће „елите“ у либералним демократским друштима као да је без срама. Преварантски политички и економски системи, послују само по једном правилу —маскирати намеру и остварити сопствену корист. Урушена је лествица вредности. Шта је све човек дозволио себи?&lt;/p&gt;

&lt;p&gt;Криза у којој се данас налази свет потпуно је оправдана. Природа је изродила своју величанственост у човеку. Сакрила је своје тајне у њему, дала му је способност да их открива и да створи нови свет, друштво, у коме ће самоостваривати себе. Још је у Светом писму старога завета у „Причама Соломуновим“ забележено је: „Слава је Божија скривати ствар, а слава је царска истраживати ствар.“ Истраживачка способност дата је свим људима, не само научним истраживачима. Смисао човековог постојања је да открива истину о себи. Зато и цела еколошка катастрофа јесте приказ суноврата најважнијих људских вредности, моралних вредности. Шта се догодило са човеком као духовним, креативним бићем? Да ли су га прогутале институције система? Шта се догодило са друштвом, ствараоцем своје историје? Утихнуо је духовни креативни живот. Слободу као откривање нових димензија сазнања, заменила је слобода као могућност куповине и трошења новца. Критичка научна свест је утихнула. Наука постаје све скупља и подређена cost-benefit анализи. Критеријуми вредновања научног истраживања и истраживача све више се усложњавају али и удаљавају од смисла који наука носи у себи. Еколошка криза у којој је свет не може бити омеђена. Као што еколошки терети од загађења и еколошке користи од природног богатства имају јединствено значење за све људе на свету, тако и моралне вредности истине, љубави и правде имају универзално значење. Добро је да криза позива на преиспитивање ваљаности смисла постојеће организације и структуре политичког и економског поретка. Она у себи скрива садашњу и прошлу слику које поредак производи о себи, јер они опстају захваљујући култури коју владајућа класа подржава. Култура индустријског друштва и капитализма заузела је веома агресиван однос према природи, народима и свету. „Не остављајући много места друштвеним односима и политичким расправама, капитализам је, путем насиља и предузетничког духа, остварио велике економске и друштвене преображаје. Развијао се путем раздора и разарања, експлоатације и освајања, а они које је пролетаризовао, с тешком муком су се организовали и задобијали политичка и друштвена права … Историја капитализма је историја стваралачке деструктивности, беде и репресије, које су исто тако и охоло уверење господара да су позвани да владају властитим народима и светом. Експлоатацији радника придружило се пљачкање колонија, које је често добијало размере геноцида, уништења читавих друштава и култура и наметање новог поретка“&lt;/p&gt;

&lt;p&gt;Историја капитализма је показала и доказала да научне и технолошке револуције не воде друштво и човечанство ка напретку. Марксизам је донео истину о класама и класним односима, али занемарио нормативне оријентације друштвених актера. Смисао класе је неодвојив од културне димензије коју она носи у себи: „Историјски актери одређени су исто толико културним пољем колико и друштвеним сукобима … Друштво није сачињено само од друштвене владавине. У њему имају исти толики значај, с једне стране, класне борбе, и с друге, културне оријентације које су улог класних борби и које се развијају у агенцијама историцитета.“ Културне оријентације унутар друштва опредељују смисао друштвеног развоја.&lt;/p&gt;

&lt;p&gt;Посматрајући и проучавајући свеукупност процеса и промена у природи долази се до јединственог закључка, који су још давно открили грчки филозофи, а то јесте да не постоји ништа до промене и да је све у кретању материје и протоку енергије. Подсетимо се Хераклитове идеје „Pantа rei“ све тече-све се мења. Логика природних процеса јесте да све има свој узрок и последицу, све је повезано енергијом, све је у поретку и тежи хармонији и равнотежи. Наука никада не може открити шта је покренуло овај процес живота на планети нити тврдити да су научни аксиоми тачни.  Границе сазнања ће се стално померати, али никада до коначне истине. Она се налази изван овог простора и времена, изван рационалне свести. Није на нама да одређујемо које ће врсте опстати или изумрети, шта је битно да постоји, а шта не. На нама је да разумемо свет и да га осећајно доживимо. Да разумемо тајне скривене у нама и остварујемо себе у друштвеном свету. У њему владају исти закони поретка који владају у природи (принципи термодинамике, закон узрока и последице, закон размене енергије итд). Друштвени систем је део природних екосистема и није затворен. Потребно је разумети суштину принципа термодинамике да би нам служили за схватање кретања промена у друштву. С једне стране, све је поредак, а с друге све је промена. Без супротности у друштвеним односима нема ни деловања. Довођење система у стање са минималном слободном енергијом је циљ. Зато је и деловање је централни појам друштвене анализе, јер без њега нема протока ни претварања енергије из једног у други облик. За настанак живота у праокеану препуном храњивих материја означује се моменат настанка опне којом су беланчевине биле затворене у једну целину, капљице (коацервате) одвојене од осталог садржаја. Као што је та опна значила зачетак живота, сопсобност за самосталан развој заштићен од спољних околности, тако је и развој личности омогућен избором који је ослобођен утицаја спољних околности. Ако све што човек мисли, верује и чини јесте производ игре спољашњих сила, онда ништа не зависи од њега самога. Човек није ништа јер ни о чему не одлучује. Настанак капљица коацервата је производ ланчаних реакција низа хемијских процеса, док се није остварио ступањ у коме је створена мембрана (Коацерватна теорија - Александар Опарин, 1953). Човек има своје тело као природна јединка, али своју личност мора сам да изгради. То је тај свеколики простор слободе који му се нуди. Коацервати нису имали избор, они су производ природних правилности. Човек има избор. На њему је да открије смисао свог постојања. Уколико нема слободног избора нема ни освајања простора слободе, нити живота на људски начин. Колико год тај простор био само лично наш, он има универзалну правилност која му омогућује заједнички живот са свим људима на свету. Ми та правила осећамо у савести. Свети Сава је открио да је мисао ограничена, али не и емоције. Човек има осећање слободе, осећање које га води ка промени мишљења, провереног искуства. Осећање је преображај, осећање је чудо. Дакле, истина као целина, као свеукупност пролази кроз природан, друштвени систем и кроз човека омогућавајући му да препозна у својој личности правилност и одступање од истине. Платон је рекао да је истина начелно доступна свима, али није остварива за све. Често је своје критике подвлачио реченицом да човека не можемо ценити више од истине и зато је увек био искрен. Истина је већа од човека. Битна чињеница коју је потребно истаћи јесте да у пресеку истине и било ког природног или друштвеног система истина увек приказује своју суштину која је једнака и јединствена, схватљива у моралном свету личности. Ако у атомској физици сагледавамо структуру атома, енергетске путање по којима се крећу електрони који праве квантне скокове у побуђеном стању, или проучавамо транскрипцију делова ДНК молекула која се дешава у рибозомима у цитоплазми ћелије, када се на основу редоследа база добија код по коме се синтетишу протеини, или сазнајемо Ленардов експеримент фотоелектричног ефекта, Чадвиково откриће неутрона, или откриће овогодишњих добитника нобелове нагрaде (Такаки Каџида, Јапан и Артура Мекдоналда, Канада) да неутрина имају масу, ми откривамо да је све у поретку и коначна истина нама никада није доступна. Од микро до макро света све је у правилностима и свако одступање од њих захтева испољавање промене која води ка остварењу исте правилности. Ми остајемо задивљени пред разноликошћу и разноврсношћу свих појавних облика једне и једине истине: Све што постоји одражава заједништво, сферу заједничког добра. Зато је толики значај и дат знању. Сократ,  Платон и Аристотел сматрали су да незнање није само сазнајни већ и морални недостатак. Свети Сава је мислио да мудар човек носи у себи нешто више од ученог човека. У сваком случају, човечанство је уложило велику наду и очекивање у научну и технолошку револуцију.  Према подацима Оксфам добротворне орагнизације (Oxfam) објављеним у јануару 2015. пред Светски економски форум у Давосу, 85 најбогатијих људи на свету поседује онолико колико има 50 одсто најсиромашнијих  (3,5 милијарде). Ако се оваj тренд настави следеће године 1 одсто људи на земљи имаће више него осталих 99 одсто.5 Ова неравномерна расподела богатства и енергије је слика данашњег друштва. Ипак, у природи и у друштву ништа се не дешава случајно. Ниједан систем који постоји у природи или у друштву није потпуно затворен у односу на своју околину, већ селективно пропустљив. Зато је истина и доступна људима. Још почетком 20. века Коста Стојановић анализирао je друштво са аспекта кибернетских система. Данас је потпуно јасно да је све енергија и да не постоји ништа осим енергије. Ми осећамо свако одступање од правилности, сваку промену која се дешава. Стога, већ сада је видљиво да су се стекли услови за еволуцију људске свести. Еколошка криза је оправдана јер омогућује еволуциони духовни напредак појединца. Појединац је тај који доноси одлуку у систему. Преображај система је могућ само са преображајем појединаца. То је улога коју неправда према природи носи у себи: Буђење свести сваког појединца, буђење личности. Ово је време културног преображаја и разумевања себе, других и космичких закона. За свако откриће у науци и технологији потребно је поставити питање — какво добро оно доноси мени и друштву. Наметање чињенице да је ГМ храна неопходна због прехране све бројније популације људи, доноси сумњу. Сопственом логичком истраживању једноставно је да уочи да је биотехнологија профитно брзо растућа индустрија као и хемијска индустрија. Употреба ГМ семена захтева још интензивнију употребу пестицида. Суштински није могуће чинити добро у име исхране људи, а истовремено чинити зло природи. Уништавајући бројне микроорганизме у педосфери (земљишту) важне у кружном кретању материје, бројне инсекте, опрашиваче, уносећи ГМ биљке у природне екосистеме ремети се постојећи природни поредак. Незнатно је добро које биотехнологија доноси у лечењу канцерогених болести јер је веома скупo и није свима доступнo. Осим тога, тренутно нису ни сагледиве последице преношења гена из једне таксономске категорију у другу која у таквој комбинацији не постоји у природи. Зашто подржати такву индустрију?&lt;/p&gt;

&lt;p&gt;Рад друштва на себи самом не одвија се само унутар економског поретка, већ готово у свим областима културе. Није све поредак, нити је све промена. Поредак није свемоћан, унутар њега догађа се живот препун надања, хтења, расправљања, супротстављања, усвајања компромиса. Да је све поредак моћи, не би владајућа класа толико наметала своја правила. Супротстављени друштвени односи и нормативне оријентације  чине друштвени живот. Одвија се драма између лажи и истине. Управо зато што смо окружени еколошким ризицима, страховима, материјалним неизвесностима, сумњама и бригама ми смо упућени сами на себе у тражењу истине. Превазилажење националних политичких и економских баријера је пут слободног директног одношења појединаца из целог света ради размене информација, сарадње, учења, пословања итд.  Глобална мрежа — интернет отвара тај пут.  Пут истине нам нуди слободу али и захтева: Откривати је у себи и остваривати себе у друштву, бити увек у сфери заједничког добра. Тада ћемо бити сигурни да смо урадили највише за свој живот али и за унапређење културе, природе и живота других.&lt;/p&gt;

&lt;hr /&gt;

&lt;p&gt;Литература:&lt;/p&gt;

&lt;p&gt;Tурен, Ален: &lt;em&gt;Социологија друштвених покрета&lt;/em&gt;, Радничка штампа, Београд, 1983&lt;/p&gt;

&lt;p&gt;–-, &lt;em&gt;Свето писмо Старога завјета&lt;/em&gt;, Даничић, Ђура (превод), Ringier Axel Springer,   Београд, 2014&lt;/p&gt;

&lt;p&gt;Комазец, Слободан, &lt;em&gt;„Модел штедње као стратегија извлачења из друштвене и   економске кризе“&lt;/em&gt;, Предавање одржано на Форуму у Дому културе Студентски    град, Београд,  30. септембар 2015.&lt;/p&gt;
</description>
    </item>
    
    <item>
      <title>Raspodela ekoloških šteta i  koristi među suverenim državama u procesu globalizovane ekonomije</title>
      <link>http://kapilar.rs/post/ekologija_i_dr%C5%BEava/</link>
      <pubDate>Fri, 26 Jun 2015 11:47:55 +0200</pubDate>
      
      <guid>http://kapilar.rs/post/ekologija_i_dr%C5%BEava/</guid>
      <description>&lt;p&gt;Potvrda o neravnomerno raspoređenim troškovima i koristima globalizacije jeste uspostavljanje finansijske i političke kontrole snažnih država i drugih centara moći nad slabim državama. Održanje moralne korupcije spolja i dovođenje države u dužničko ropstvo je od vitalnog značaja za ostvarenje budućih finansijskih koristi pojedinih bankarskih i privrednih korporacija. Zemlje u razvoju i nerazvijene zemlje su posebno negativno pogođene ovim nepravilnostima.&lt;/p&gt;

&lt;p&gt;Na Milenijumskom samitu UN održanom u Njujorku 2000. godine. usvojena je Milenijumska deklaracija. Ona proklamuje osnovne vrednosti na kojima treba da se zasnivaju odnosi u 21. veku:jednakost, sloboda, solidarnost, tolerancija, poštovanje prirode i zajednička odgovornost. Pravična zajednička budućnost treba da bude cilj procesa globalizacije. U preambuli se izražava potreba da globalizacija postane pozitivna snaga razvoja za sve ljude sveta. Ono što je dovodi u sumnju jeste svrsishodnost globalizovane ekonomije i pravične raspodele koristi koji ovaj proces donosi.&lt;/p&gt;

&lt;p&gt;Etičko pitanje jeste da li siromašni dobijaju pravičan udeo u privilegijama i dobitima nastalim globalnim ekonomskim povezivanjem. Amartija Sen, 1998. godine dobitnik Nobelove nagrade za ekonomiju, u svom govoru pred Generalnom skupštinom Ujedinjenih nacija 29.oktobra 2004,  naveo je da se ekonomski napredak i blagostanje ne mogu ostvariti bez postojanja tržišnih odnosa, ali da tržište samo po sebi ne garantuje pravilnu raspodelu dobara: &amp;ldquo;Da li se pogodnosti koje različite grupe stiču od globalizovanih ekonomskih i društvenih odnosa mogu izmeniti, a da se ne uništi i ne raspadne celina koju oni skupa čine, a naročito da se ne rasturi globalna tržišna ekonomija? Na ovo se može odgovoriti potvrdno. Tačno je da je tržišna ekonomija usaglasiva sa više različitih modela svojine, dostupnošću resursa, društvenim mogućnostima, pravilima poslovanja (kao što su patentna prava, antimonopolski propisi itd.). A u zavisnosti od ovih uslova, tržišna ekonomija može stvoriti razlike u cenama, raspodeli prihoda, i uopšte dovesti do različitih krajnjih ishoda. Socijalno osiguranje i drugi vidovi državne intervencije mogu biti faktori koji dalje modifikuju krajnje rezultate tržišnih procesa. Oni zajedno mogu da dovedu do radikalne promene postojećih oblika nejednakosti i siromaštva. Da bi se ovo postiglo nije potrebno da se razori tržišna ekonomija, ali jeste neophodno da se preurede ekonomski i društveni uslovi koji utiču na proishodeća tržišna rešenja.&amp;rdquo;(1) Ispravljanje postojećih nepravdi u svetu globalnog kapitalizma zahteva da se kritički preispitaju međunarodni politički i pravni odnosi i važeći trgovinski i svojinski ugovori u brojnim oblastima, kao što je oblast eksploatacije prirodnih resursa, distribucije medicinske opreme, farmaceutskih  i prehrambenih proizvoda, oblast zaštite životne sredine, regulisanje nagomilanog spoljnog duga itd. U zaključku svog izlaganja, Sen je istakao da se ostvarivanje globalne pravde temelji na zajedničkoj odgovornosti. Prema tom cilju, u međunarodnim odnosima i institucijama neophodno je da se čuje i glas ekonomski nerazvijenih, siromašnih zemalja.&lt;/p&gt;

&lt;p&gt;Bogate i industrijalizovane zemlje snose najveću odgovornost za nastale promene u ekosistemima. Da bi zemlje u razvoju ostvarile svoje pravo i jednaku šansu da se ekonomski razviju, bogate zemlje moraju da im to omoguće. Ne samo smanjivanjem  svog dela učešća u zagađenju životne sredine, već i transferom tehnologije, međunarodnim olakšicama i boljim uslovima razmene. Zemljama u razvoju mora se dati više slobode i prava da učestvuju u globalnom planiranju i odlučivanju, jer to unapređuje i kulturne slobode i ekonomske mogućnosti tih zemalja.&lt;/p&gt;

&lt;p&gt;Disproporcija bogatstva, koristi i odgovornosti mora se uskladiti. Drugim rečima pravednost nalaže da bogati i siromašni sarađuju pod jednakim uslovima i da je rešavanje ekoloških problema neodvojivo od problema suverenog političkog i ekonomskog razvoja zemalja u razvoju i nerazvijenih zemalja.&lt;/p&gt;

&lt;hr /&gt;

&lt;p&gt;Literatura:&lt;/p&gt;

&lt;p&gt;(1) &lt;a href=&#34;http://www.un.org/esa/documents/GLO-UNGA.pdf&#34;&gt;http://www.un.org/esa/documents/GLO-UNGA.pdf&lt;/a&gt; (pristupljeno 09.05.2015.)&lt;/p&gt;
</description>
    </item>
    
    <item>
      <title>Raspodela ekoloških šteta i koristi u Srbiji tokom procesa deregulacije, privatizacije i liberalizacije</title>
      <link>http://kapilar.rs/post/privatizacija_srbije/</link>
      <pubDate>Fri, 26 Jun 2015 10:21:09 +0200</pubDate>
      
      <guid>http://kapilar.rs/post/privatizacija_srbije/</guid>
      <description>&lt;p&gt;Danas se u Srbiji prodaju mineralni resursi, zemljište, izvorišta itd. Ustavom Republike Srbije (2006) omogućeno je strancima da steknu pravo koncesije na prirodnim bogatstvima i dobrima od opšteg interesa. Uslovi po kojima danas stranci u Srbiji postaju koncesionari vode ka tome da najveću korist ima nekolicina ljudi, vlasnika tog preduzeća. Član 87. Ustava daje slobodu fizičkim i pravnim licima da steknu pravo vlasništva nad prirodnim bogatstvima u opštoj upotrebi i da ih privatizuju. Poljoprivredno zemljište, kao dobro trajne i neprocenjive nacionalne vrednosti, bitno za dobijanje hrane visoke zdravstvene vrednosti, prodaje se. Briga o održivom korišćenju ovog teško i sporo obnovljivog prirodnog resursa prepušta se pojedincu, odnosno korporaciji.&lt;/p&gt;

&lt;p&gt;Najveća sumnja koja je prati proces demokratizacije i integracije u Evropsku uniju, kao naddržavnu tvorevinu, jeste sumnja u oživljanje održivog razvoja u kome su u podjednakoj meri zastupljeni lični, zajednički i interes životne sredine, naspram naleta ličnih interesa. Ta sumnja se može projektovati i u veru da se Republika Srbija stara o ravnomernornom održivom regionalnom razvoju koji je inaugurisan Ustavom Republike Srbije iz 2006 (Član 94). Prihvatanje privrednog razvoja kao isključivo tržišnog razvoja u pravcu deregulacije i privatizacije nema svoju potvrdu u usvojenoj Nacionalnoj strategiji održivog razvoja Srbije (2008-2017). Ključna uloga usvojene strategije jeste da se planira i predviđa ishod procesa razvoja i da ga ne prepusti stihijskom dejstvu tržišnog kretanja kapitala i dominaciji interesa pojedinaca, već i interesu društvene zajednice. Proces usvajanje odluka Vlade Republike Srbije ne bi trebalo da bude vođen samo maksimizacijom dobiti i zadovoljenjem privatizacionih koristi, već i ravnomernom distribucijom korisnosti  u društvu. Strateški planovi razvoja, kao što se navodi u Agendi 21, su uvod u pametan, predvidiv razvoj koji lokalna zajednica može da podrži, građani da razumeju i učestvuju u njegovom ostvarenju.&lt;/p&gt;

&lt;p&gt;Ako vlada Republike Srbije nudi svoje obnovljive i neobnovljive prirodne resurse, koji su javna svojina, i teritorijalni kapital na prodaju, onda mora i da odgovori svojim građanima kako će im omogućiti da ostvare pravo permanentnog suvereniteta nad prirodim resursima, kao jednog od principa ekološkog prava. &amp;ldquo;Svaka suverena država na svojoj teritoriji (princip teritorijalnog suvereniteta) poseduje potpuno pravo: zakonodavne, sudske i izvršne vlasti. To automatski znači da ona, kao pravna država, polazeći od koncepta legitimiteta i legaliteta zakona, u ime naroda koji poseduje demokratsku vlast, ove zakone donosi i sprovodi u život, a prava svojih državljana, kao i građana, te pravnih lica reguliše i štiti. Otuda, ona donosi zakone kojima tretira i prirodne resurse. Drugim rečima: iskazuje svoj suverenitet nad njima.&lt;/p&gt;

&lt;p&gt;Na koji način Republika Srbija ostvaruje svoju ulogu nadležnosti u sprovođenju održivog razvoja (Ustav, član 97)?  Prodajom javnih preduzeća, a time i energetskih resursa (npr. NIS-a) prepustila je novim vlasnicima da se brinu o ostvarenju održivog razvoja. Da li će se investitori brinuti o ličnim ili društvenim interesima?&lt;/p&gt;

&lt;p&gt;Prvi princip Nacionalne strategije održivog razvoja jeste smanjenje siromaštva, jednaka raspodela prirodnog i stvorenog kapitala unutar svih društvenih grupa i međugeneracijska jednakost. Aksiom održivog razvoja jeste visoko razvijena svest ljudi o međuzavisnosti i jednakosti. Čini se da vladina politika razvoja izlazi u susret maksimizaciji korisnosti ličnih interesa na uštrb društvenih potreba i interesa. Otuda je, ne samo u Srbiji, već i na globalnom planu, sve vidljivija disproporcionalnost u kvalitetu životnih uslova između razvijenih i nerazvijenih zemalja. Ovo je još jedno polazište za kritiku dominantnog modela međunarodnog poretka suverenih država u kome je država kao suveren dovedena u pitanje.&lt;/p&gt;

&lt;hr /&gt;

&lt;p&gt;Literatura:&lt;/p&gt;

&lt;p&gt;Joldžić, Vladan, Ekološko pravo-Opšti i poseban deo, Primer Srbije-države u tranziciji, Institut za kriminološka i sociološka istraživanja, Beograd, 2008&lt;/p&gt;

&lt;p&gt;---, Strategija prostornog razvoja Republike Srbije 2009-2013-2020, Ministarstvo životne sredine i prostornog planiranja, Beograd, 2009&lt;/p&gt;

&lt;p&gt;---, Ustav Republike Srbije, 2006&lt;/p&gt;
</description>
    </item>
    
    <item>
      <title>Održivi razvoj - dobar izbor za opstanak lokalne zajednice</title>
      <link>http://kapilar.rs/post/odrzivi_razvoj/</link>
      <pubDate>Sat, 04 Apr 2015 19:24:02 +0200</pubDate>
      
      <guid>http://kapilar.rs/post/odrzivi_razvoj/</guid>
      <description>&lt;p&gt;Nesumnjivo je da ovaj pojam potiče još iz latinskog jezika, sustineo, sustenuto, i ima značenje održati se, odolevati, trajati. Novo značenje je stekao u kontekstu današnjeg zvaničnog razumevanja razvoja društva, kao razvoj kojim se zadovoljavaju bazične ljudske potrebe i razumni standardi blagostanja, bez iscrpljivanja mogućnosti za ostvarenjem sličnog ili boljeg životnog standarda budućih generacija (Carter, 2001, prema Pavlović, 2011).&lt;/p&gt;

&lt;p&gt;Još, kada je 1987. kao koncept razvoja usvojen, o njemu se govori kao jednom od načina spašavanja planete i opstanka vere u potencijale vrednosnih normi koje ljudsko društvo nosi u sebi. Sintagme kao što su &amp;ldquo;prekomerno iscrpljivanje resursa&amp;rdquo;, &amp;ldquo;trošenje preko razumnih potreba&amp;rdquo;, &amp;ldquo;nepoštovanje procesa u prirodi&amp;rdquo; dovoljno su prepoznatljive. Sve one ukazuju na jednosmerno vrednovanje prirode od strane društva. Ali kada kažemo &amp;ldquo;ugrožavanje samih sebe&amp;rdquo; tada smo ukazali na promišljanje čoveka o sebi razumevanjem prirode. Pogled prema okolini koja nas okružuje otkriva samo ono što gledalac može da vidi, oseti i razume. Kada taj pogled bude video mnogo dalje i dublje od zagađenog vazduha, voda, uništenih predela i otpada, tada ćemo znati da smo na dobrom putu održivog razvoja.&lt;/p&gt;

&lt;p&gt;Okolina je ogledalo vrednosnih sistema koji nas pokreću, ali i načina na koji društveni sistemi funkcionišu. Ono što dovodi u pitanje opstanak i ostvarivost koncepta održivi razvoj jesu sofisticirana političko ekonomska pitanja. Kako zauzdati imperijalni kapitalizam i uspostaviti što ujednačeniju raspodelu društvenog proizvoda? Kako sprečiti dalje degradiranje životne sredine i ostvariti povezivanje lokalnog  sa globalnim nivom? Upravo činjenica da je održivi razvoj mogući odgovor ovih pitanja čini ga moćnim u današnje vreme. Pomoću njega  može se kritikovati trenutni razvoj i predviđati budući. Prema tome, otvoren je za nove društvene vidike.&lt;/p&gt;

&lt;p&gt;Današnje vreme je ispunjeno promenama. Toliko nabujalih uslova za događanje promena koje prožimaju duhovni i materijalni svet, društveni  i prirodni, porodični i lični, naučno-tehnološki i ekonomski svet &amp;hellip;.. Jedan od uzroka jeste nekontrolisan prodor i protok informacija mimo nacionalnih granica. Drugi uzrok, koji može biti po značaju i prvi, jeste ekološki izmenjeno stanje planete sa problemima i njihovim posledicama koje prevazilaze nacionalne granice. Otuda narastajuća potreba za grupisanjem snaga vođenim zajednički interesima koji nisu suprotstavljeni kulturnim, autohtonim interesima nacionalnih zajednica. Danas, više nego ikad, potrebno je spajanje, a ne razdvajanje.  Konkurencija i nadmetanje, čiji je krajnji cilj dominacija, su interesni odnosi koji nas sukobljavaju. Kultura nikada ne može biti prepreka u spajanju nacija. Dobro govori Đuro Šušnjić da je mali broj sličnosti među kulturama ali su one važnije od razlika. Ono što je slično u nama, to omogućava komunikaciju (Šušnjić, 2011). Danas je vreme da govorimo baš o tim sličnostima. One nas čine jačim, daju nam snagu da se osećamo bolje jer smo slični. Daju moć našim stavovima u javnom diskursu, omogućavaju nam da ih izgrađujemo, dopunjujemo i brusimo svoje stavove da bi trajali i održali se.&lt;/p&gt;

&lt;p&gt;Činjenica jeste da se svaki sistem suprotstavlja promeni jer teži da joj se odupre, tako da u zatvorenim sistemima nacionalnih zajednica svaki vid otvaranja ka promenama, remeti unutrašnji sklad i ravnotežu i dovodi do konflikta. Ako održivi razvoj negiramo, govoreći da je on neostvariv, time ne činimo ništa u korist pripreme za prihvatanje promena i odgovara na nadolazeće promene. Bez obzira na slom poverenja u demokratiju političkih partija i međunarodnih ustanova, usvojena ratifikovana međunarodna dokumenta treba prihvatiti kao &amp;ldquo;globalne kape&amp;rdquo; koje zastupaju objedinjene interese društva i prirode: Brundtland izveštaj (poznat kao Naša zajednička budućnost) (1987), Rio deklaracija i Agenda 21 (1992), Povelja Zemlje - UNESCO (2000), Milenijumska deklaracija Ujedinjenih nacija (2000), Deklaracija o održivom razvoju iz Jonanesburga (2002), Dekada obrazovanja za održivi razvoj Ujedinjenih nacija 2004-2014 (2002),  Strategija obrazovanja za održivi razvoj Ekonomske komisije za Evropu UN (2005). Moramo konačno upotrebiti i taj međunarodno usvojen koncept održivog razvoja i obrazovati građane o njegovoj upotrebljivosti i korisnosti.  Potrebno je govoriti o načinu na koji ćemo ga upotrebiti, a ne da li ćemo ga upotrebiti.  Pravilnim razumevanjem prirode promena njena snaga može biti stavljena u funkciju razvoja nacionalne zajednice. Održivi razvoj je model s kojim se ide u svet. To je način da se zaštiti svoja kultura, privreda i tehnologija. Koristeći ga kao alat izvršna vlast može zaustaviti negativan uticaj prodora stranog kapitala.  Da li izvršna vlast još uvek ne vidi moć, značaj i ulogu održivog razvoja. Usvojila je od 1996. do sada (2014) preko 117 strateških planova razvoja međusobno razvojno integrisanih, a ne
primenjivih. Umesto da ga upotrebimo i iskoristimo njegovu avangardnu ulogu u globalnom svetu promena, mi ga premeravamo desetinama puta jer sumnjamo u njegovu istinitost. A vreme prolazi mimo nas.  Danas se u razvijenim zemljama u svetu otvaraju škole za obrazovanje za održivi razvoj,  obrazuju deca koja će biti građani sveta, toleratni prema drugima, sa znanjem o uzročno posledičnim vezama između prirode i društva, svesni svoje kulture i tradicije i s poštovanjem i uvažavanjem različitosti drugih kultura.&lt;/p&gt;

&lt;p&gt;Održivi razvoj je most između nacionalne i globalne zajednice. Njime dolazimo do najboljeg modela razvoja za lokalnu zajednicu. Potrebno ga je posmatrati kao upotrebljiv mehanizam za objedinjavanje i integrisanje jednodimenzionalnih pravila. Donošenje odluka zahteva sagledavanje razvoja sa sva tri aspekta ekonomskog, ekološkog i društvenog. Pomoću njega moguće je uočavati ciljeve koji integrišu lokalno i globalno, lično i društveno, zajednicu i državu, održivi razvoj i demokratiju. Održivim razvojem sve više se nameće potreba za povezivanjem, a ne razdvajanjem. Integrisanje naučnih disciplina, povezivanje privrede i nauke, upotrebljivost i praktična primenljivost naučnih rezultata, širenje znanja, jačanje demokratije,  čuvanje kulturnih raznolikosti i prirodne raznovrsnosti, predviđanje ostvarivog održivog razvoja - to su potrebe lokalne zajednice, to su potrebe današnjice.&lt;/p&gt;

&lt;p&gt;Literatura:&lt;/p&gt;

&lt;p&gt;Carter, Neil (2001), The Politics of the Environment,Cambridge: Cambridge University Press,     prema: Pavlović, Vukašin (2011), &amp;ldquo;Održivi razvoj i univerzitetsko obrazovanje&amp;rdquo;, u:  Univerzitet i održivi razvoj, (Pavlović Vukašin ur.), Beograd: Fakultet     političkih nauka,   Centar za ekološku politiku i održivi razvoj
Šušnjić, Đuro (2011, 17. novembar), &amp;ldquo;Religija i kultura&amp;rdquo;, Predavanje održano na Fakultetu   političkih nauka, Beograd&lt;/p&gt;
</description>
    </item>
    
    <item>
      <title>Održivi razvoj energetike Srbije ≠ Tržišni razvoj energetike Srbije</title>
      <link>http://kapilar.rs/post/trzisni_razvoj_energetike/</link>
      <pubDate>Sat, 04 Apr 2015 18:41:47 +0200</pubDate>
      
      <guid>http://kapilar.rs/post/trzisni_razvoj_energetike/</guid>
      <description>&lt;p&gt;Razvoj energetike u Srbiji narednim godinama biće pod uticajem standarda i pravila tržišta evropske energetske zajednice koji su prihvaćeni i usvojeni Strategijom razvoja energetike Republike Srbije do 2025 sa projekcijama do 2030. godine. To je i bila poruka druge konferencije &amp;ldquo;Održivi razvoj energetike u jugoistočnoj Evropi&amp;rdquo; održane 20. februara u Beogradu pod pokroviteljstvom Centralne evropske inicijative a sponzorisane od strane Elektoprivrede Srbije. Centralna ideja konferencije ticala se prihvatanja uloge i funkcije tržišnog razvoja energetike, ali sa već unapred određenim i nametnutim pravilima evropskog energetskog tržišta.
Uglavnom su se mogle čuti samo reči hvale o korisnosti deregulacije odnosno &amp;ldquo;otvaranja&amp;rdquo; nacionalnih energetskih tržišta. Otuda, u budućnosti energetski sistemi na ovim prostorima ostvarivaće veću energetsku bezbednost, sigurnost i efikasnost a to će voditi konkurentnijoj privredi, većem životnom standardu, većoj zaštiti životne sredine i smanjenju antropogenog efekta u procesu klimatskih promena. Naravno da će prvi efekat &amp;ldquo;slobodnog&amp;rdquo; tržišta zbrisati sve one koji nisu konkurentni evropskim tržišnim uslovima, ali to je cena ulaznice napretka koja se ne dovodi u sumnju, jer tržišni razvoj po definiciji vodi ekonomskom razvoju koji omogućuje privredni procvat.
Cela konferencija, kao i usvojena Strategija razvoja energetike bajkovito, idilično oživljavaju efekte &amp;ldquo;slobodnog&amp;rdquo; tržišta dok istovremeno, što je i zbunjujuće, zapostavljaju &amp;ldquo;cost-benefit&amp;rdquo; analizu sa nacionalnog aspekta. Da li bi ijedan strani investitor ulagao na bilo koje tržište bez takve analize? Na ovoj konferenciji niko od govornika, ni pomoćnik Ministra energetike i rudarstva, prof. dr Miloš Banjac, ni Ministar industrije, energetike i rudarstva Republike Srpske, Petar Đokić, kao ni Ministar prostornog uređenja Federacije Bosne i Hercegovine, Desnica Radivojević, nisu govorili o štetama koje će nastati u svakoj pojedinačnoj državi prihvatanjem ovih tržišnih pravila. Niko nije govorio o efektu koji će izazvati povećanje cene energije na životni standard stanovništva, na razvoj privrede koje su u recesiji, niti o tehnološkoj spremnosti ovih energetskih sistema da uđu u tržišnu utakmicu. Ali, insistiranje na uvođenju obnovljivih izvora energije i smanjenju emisije ugljen dioksida bilo je sa ponosom isticano, kao da se briga za životnom sredinom i životnim standardom stanovništa iscrpljuje u tome.
Podsećam da je prethodna Strategija razvoja energetike Republike Srbije do 2015 imala kao prvi prioritet tehnološki kontinuitet kojim je trebalo obezbediti modernizaciju objekata, sistema i izvora radi pouzdanije proizvodnje energije i redovnijeg snabdevanja potošača energijom.  Drugi prioritet ticao se racionalne upotrebe i povećanja energetske efikasnosti. Tek treći prioritet je bio vezan za selektivno korišćenje obnovljivih izvora enregije. Šta je od svega ispunjeno? Vrlo malo. Zašto se sada insistira na obnovljivim izvorima energije, a ne na energetskoj efikasnosti?
Najveća sumnja koja je pratila ceo tok ove konferencije, jeste sumnja u oživljanje održivog razvoja u kome je u  podjednakoj meri zastupljen lični, zajednički i interes prirode naspram naleta ličnih, privatnih interesa. Ta sumnja se može projektovati i u veru da se Republika Srbija stara o ravnomernornom održivom regionalnom razvoju koji je inaugurisan Ustavom Republike Srbije iz 2006 (Član 94). Prihvatanje privrednog razvoja kao isključivo tržišnog razvoja u pravcu deregulacije i privatizacije nema svoju potvrdu u usvojenoj Nacionalnoj strategiji održivog razvoja Srbije (2008-2017). Ključna uloga usvojene strategije jeste da se planira i predviđa ishod procesa razvoja i da se ne prepusti stihijskom dejstvu tržišnog kretanja kapitala i interesu pojedinaca, već i interesu društvene zajednice. Vlada Republike Srbije ne treba da donosi odluke samo na osnovu maksimizacije dobiti i zadovoljenja lične koristi, već i na osnovu ravnomerne distribucije korisnosti  u društvu. Strateški planovi razvoja su uvod u pametan, predvidiv razvoj koji lokalna zajednica može da podrži, građani da razumeju i učestvuju u njegovom ostvarenju. Ako vlada Republike Srbije nudi svoje obnovljive i neobnovljive prirodne resurse i teritorijalni kapital na energetskom tržištvu, onda mora i svojim građanima da omogući da ostvare pravo permanentnog suvereniteta nad prirodim resursima. Ona je u obavezi da im obezbedi fer uslove u takvoj tržišnoj utakmici.
Na koji način Republika Srbija ostvaruje svoju ulogu nadležnosti u sprovođenju održivog razvoja (Ustav, član 97)?  Prodajom javnih preduzeća, a time i energetskih resursa (npr. NIS-a) prepustila je novim vlasnicima da se brinu o ostvarenju održivog razvoja.
Da li će se investitori brinuti o ličnim ili društvenim interesima?
Prvi princip Nacionalne strategije održivog razvoja jeste smanjenje siromaštva, jednaka raspodela prirodnog i stvorenog kapitala unutar svih društvenih grupa i međugeneracijska jednakost. Aksiom održivog razvoja jeste visoko razvijena svest ljudi o međuzavisnosti i jednakosti.
Čini se da vladina politika razvoja izlazi u susret maksimizaciji korisnosti ličnih interesa na uštrb društvenih potreba i interesa.&lt;/p&gt;
</description>
    </item>
    
    <item>
      <title>Upotrebljivost koncepta održivi razvoj u lokalnoj zajednici</title>
      <link>http://kapilar.rs/post/odrzivi_razvoj_lz/</link>
      <pubDate>Sat, 04 Apr 2015 16:13:20 +0200</pubDate>
      
      <guid>http://kapilar.rs/post/odrzivi_razvoj_lz/</guid>
      <description>&lt;p&gt;Naučni skup &amp;ldquo;Mineralni resursi nikla u Srbiji i uticaj na životnu sredinu&amp;rdquo; koji je održan 6. novembra u SANU pokazao je da u Srbiji postoji naučno jezgro  koje je dovoljno stručno i spremno da argumentovano pristupi sveobuhvatnoj analizi društvenih tereta i koristi koji bi nastali eksploatacijom mineralnih resursa nikla u Srbiji. Okupljeni naučni tim prikazao je otvorenost ka sagledavanju svih trenutnih komparativnih prednosti neeksploatacije nikla i zadržavanja trenutnog stanja predela, kao i potrebe za daljim naučnim istraživanjem primenljivim na naš politički sistem.&lt;/p&gt;

&lt;p&gt;Tokom trajanja ovog skupa i svih ostalih u kojima se priroda i njeni resusrsi dovedu u ravan sa tržišnim vrednostima neminovno se spomene održivi razvoj. Pre svega, zbog sumnje da uopšte može postojati kontrolisana upotreba resursa, pa se istovremeno sam koncept dovodi u pitanje. Ipak, potreba za njegovom upotrebom i prisutnošću u naučnoj, političkoj i kulturnoj sferi govori o njegovoj korisnosti. Zato ga mnogi učesnici na tržištu i u medijskoj sferi koriste kao etiketu. Sam koncept je veoma složen i čini se, sa aspekta tržišta, da su sastavni delovi teško uklopivi u celinu. Upravo tu i leži njegova ključna uloga. Koncept održivi razvoj jeste alat pomoću koga se javnim politikama (strategijama razvoja) i zakonima kontroliše smer dejstva tržišta. Pojam održivi razvoj je teško precizno definisati, ali to nikako ne bi trebalo da mu bude mana. Nema jedinstvenog recepta za sve društvene zajednice. Otuda, svaka ima mogućnost da ga ispuni sadržajem koji je prilagodljiv kulturnim specifičnostima i interesima svake zajednice. Takav koncept razvoja živi zajedno sa zajednicom, prilagođava se zahtevima razvojnih promena. ali bez promene njegove suštine.&lt;/p&gt;

&lt;p&gt;Ustavom Republike Srbije (2006) omogućeno je strancima da steknu pravo koncesije na prirodnim bogatstvima i dobrima od opšteg interesa. Uslovi po kojima danas stranci u Srbiji postaju koncesionari vode ka tome da najveću korist ima nekolicina ljudi, vlasnika tog preduzeća. Najveći trošak i štetu podnosi lokalna zajednica koja živi na toj teritoriji. Međutim, služeći se tržištem, lokalna samouprava ili izvršna vlast može povećati cenu koncesije i zajednici omogućiti srazmerno veću korist u raspodeli dobiti (Drašković, 1998). Resurs pripada lokalnoj zajednici i njeno je neotuđivo pravo da raspolaže sa njim na onaj način koji joj donosi napredak.&lt;/p&gt;

&lt;p&gt;Prirodni resusri se moraju koristiti. Ne možemo dovoditi u pitanje smisao i ulogu rudarstva, jedne od važnih indistrijskih grana. Moramo ulagati u naučno-istraživački razvoj koji je praktično primenljiv na ovim prostorima, ali i neophodno je zaustaviti ,,nevidljivu ruku”, laissez faire, tržišta.&lt;/p&gt;

&lt;p&gt;Literatura:&lt;/p&gt;

&lt;p&gt;Drašković, Božo (1998), &lt;em&gt;Ekonomija prirodnog kapitala: vrednovanje i zaštita prirodnih  resursa,&lt;/em&gt; Beograd: Institut ekonomskih nauka&lt;/p&gt;
</description>
    </item>
    
  </channel>
</rss>